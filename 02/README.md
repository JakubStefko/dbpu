# Laboratorium 2 — zadania

Po zakończeniu pracy należy zachować wszystkie stworzone pliki w oddzielnym podkatalogu (np. dbpu-l2) wraz z raportem wykonanej pracy (numer indeksu/numery indeksów autora/autorów, krótki opis każdego pliku, w przypadku plików źródłowych instrukcja wykorzystania). Jeżeli nie zostanie podane inaczej, to zadania należy wykonywać samodzielnie lub w parach, przy czym w przypadku par obydwie osoby powinny rozumieć prezentowane rozwiązanie (i mieć dostęp do wspomnianych plików)!  
Uwaga: zadania z ćwiczeń należy spakować (np. tar cjf numer_indeksu-l2.tb2 dbpu-l2) i przesłać do prowadzącego (temat e-maila DBPU L2 numer indeksu - Imię Nazwisko, w przypadku prac wspólnych numery i nazwiska oddzielać przecinkiem).

## Zadanie 1

Skompiluj „częściowo” program z zadania 1 poprzednich ćwiczeń (g++ program.cpp -S) i przeanalizuj (postaraj się zrozumieć) powstały kod (uwaga: kod jest w notacji AT&T, jedną z różnic jest kolejność argumentów instrukcji).

## Zadanie 2

Napisz krótki program (np. wykonujący jedynie pustą pętlę bądź zwracający tylko ustaloną wartość — bez odwołania do bibliotek) i przeanalizuj jego kod asemblerowy (uwaga: w przypadku włączenia optymalizacji kodu, możemy otrzymać kod pusty).

## Zadanie 3

Sprawdź, jak wygląda wywołanie funkcji w Assemblerze (najlepiej zostawić puste „ciało” funkcji i nie używać zbyt wielu parametrów).

## Zadanie 4

Przeanalizuj (z kompilacją i uruchomieniem włącznie) przykłady z tej strony.

## Zadanie 5

Przypomnij (!) sobie, jakie są metody przekazywania argumentów do funkcji. Zapisz przykłady (w Assemblerze lub pseudokodzie).

## Po zakończeniu ćwiczeń powinieneś potrafić

- Wygenerować kod assemblerowy programu w C/C++.
- Rozumieć podstawowe konstrukcje (operacje arytmetyczne, wywołanie funkcji) Assemblera.
- Stworzyć i skompilować program ze wstawką assemblerową.
